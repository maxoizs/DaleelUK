# DaleelUK.github.io
دليل المسافرين إلي المملكة المتحدة
بسم الله الرحمن الرحيم

-- 1---اعمل اكونت علي مونزوا قبل ماتيجي وحط عنوان المستشفى علشان يبعتولك الماستر كارد عليه----
أنا حجزت الطياره ياجماعه وجاي ان شاء الله الأسبوع الجاي
أول مانزل من الطياره هاعمل ايه؟
اسجد عالارض وقول الحمد لله ربنا كرم وحققت هدفي وانا مبسوط
تروح مع الناس اللي ماشيه عالجوازت وانت فرحان وابتسامتك علي وشك
الشخص المحترم اللي واقف هيقولك حمد الله عالسلامه
جوازك وفيزتك وهيسالك سؤالين أسمك ايه وجاي هنا ليه
انا أسمي عبدالله وجاي أشتغل دكتور في لندن
وابتسامتك الحلوه
هاتعدي منه تنزل تستلم شنطك
مافيش حد بيساعد هنا
لو معاك أكتر من شنطتين هتلاقي واحد واقف تحت قوله عاوز اجيب عربيه اشيل عليها الشنط
هايشورلك علي عمود تروح تحط فيه 5 جنيه هايفتحلك عربيه تروح تسحبها وتاخد 4 جنيه اللي فاضلين
وتاخد شنطك وتطلع علي برا
في مانشستر او في لندن انا بفضل القطر الصراحه
افتح موبايلك وصل النت وشغل الجي بي اس واكتب محطه القطر
انت في بلد جديده وغريبه ومرحب بيك جدا اسال طول مانت ماشي واقرا كل اليفط
انت وصلت مافيش حاجه في الدنيا هاتخليك تستعجل علي أي حاجه ريلااااااكس
توصل القطر تروح شباك التذاكر وتقطع التذكره للمكان اللي انت رايحه وتسأل فالشباك هل هحتاج انزل واغير القطر في الطريق ولا
هو طريق واحد
(ماتتذاكش وتقطع التذكره قبل ماتسافر علشان هايقولك هات الفيزا اللي انت قطعت بيها التذكره)
حلو ركبت القطر يامعلم وغيرت في النص والحمد لله نزلت المحطه اللي البلد الغريبه دي فيها هاعمل ايه
امشي مع الناس وخلاص
لأ طلع تاني تليفونك واكتب البوست كود اللي فيه عنوان البيت او المستشفى اللي انت رايحاه وبص عليها في الخريطه قبل ماتتحرك
وبعد ماتبص عليها علشان ممعاكش نت وانت ماشي
اسال طول مانت ماشي هاتروح فين وتوصل ازاي
--------------
ياعم انا معايا 3 شنط امشي فين بس
اسأل في المحطه اللي انت فيها أوصل المكان دا ازاي
هيقولك اطلع اركب اتوبيس رقم 22 مثلا من قدام المحطه وهيوديك هناك
أو هيقولك تاخد تاكسي يوديك هناك
أو اتواصل مع حد في المستشفى اللي انت فيها قبل ماتيجي ويقولك تعمل أي بالظبط
((اخوانا اللي جايين بالاسره والولاد دا موضوع تاني دا ياريت تكون مظبط مع حد في المستشفى يبعتلك فان تاخدكم بشنطتكم من
المطار دايركت عالبيت))
ولو اني والله لك من الناصحين تعالا لوحدك
-------------
المهم
وصلت المستشفى
روح علي السويتش بورد قولهم انا د.عبدالله دكتور جديد وسارا بتاعه الاكومديشين قالتلي انها سايبه مفتاح اوضتي عندكم
خد المفتاح واسالهم فين الاكومديشين
واطلع أرمي شنطك عالارض
وصلي صلواتك وخد دش وريلااااااااااااااااااااااااااااااااااااااااااااااااااكس
---------------

تاني يوم الصبح اصحي انزل المستشفى قولهم انا جيت بس
هايقولولك ميعاد الكشف الطبي اللي انت حجزته قبل ماتيجي النهارده الساعه 11 مثلا في المكان الفلاني ودا لازم تخلصه بأسرع مايمكن
وتسال علي البوست اوفيس في المستشفى وهاتروح تسلم منه الماستر كارد بتاع مونزواا-2--
وتكلم حد من الرجاله وانت في المستشفى يبعتلك يارب 50 جنيه علي حسابك بعد ماتنشطه
(النت مفتوح في المستشفيات---بلد غريبه معلش)
انزل بقي علي وسط البلد اللي انت فيها
هتلاقي كل الحاجات جنب بعضها السوبر ماركت والبنوك والسوق
دي شغلتك وفسحتك النهارده
ادخل اول حاجه سوبر ماركت موريسون اسدا أي حاجه واسال علي شريحه جيف جاف بجنيه
خدها واطلع في حته فيها نت(مكان موقف اتوبيس جنب محل تليفونات جنب كافتريا)واشبك نت وشغل التليفون
واختار الباج اللي تناسبك----انصح ب 25 علشان نت مفتوح لحد لما تشوف هاتعمل ايه
هات الاكل اللي انت بتحبه واستمتع زي مانت عاوز واسال علي محلات الحلال ماتتكسفش هايدلوك
--------- وربنا جبت سميد من بتاع البسبوسه وفول مقشر للفلافل-----
ماعلينا
متروحش كمل لف كبر الخريطه وشوف بقي فين محطه القطر والاتوبيس والمكتبه واقرا طول مانت ماشي واقرب بحيره
فرصه ماتتعوضش
-------------
الدنيا بتقفل بدري روح اتغدي واشرب شاييك
وافتح نتك
-3- اصحي الصبح روح عالمستشفي تاني علي الاتش ار
انا عاوز افتح حساب بنكي وعاوز ورقه من عندكم
انا عاوز اعمل low risk assessment .احنا ماعندناش حاجه اسمها كدا...يافندم انا عاوز ازل اشتغل حتي لو BRP بتاعتي ماجاتش
هيدوك ورقه تمضيها وتدور علي الكونسلتانت بتاعك تروح تمضيها منه وتوديهالهم وتروح.
4-خد الورقه بتاعه الحساب البنكي واطلع علي HSBC
واطلب الأتي انا عاوز افتح حساب HSBC ADVANCED
with credit card upto 3000
خد ميعاد وتعالا ....لا معلش انا دكتور ووضعي صعب..هايتصرفولك ...لو قفلت خد ميعاد وروح تاني
(ياعم انا فتحت اكونت علي مونزوا ليه افتح حساب تاني ...مونزوا ليه مزايا قاتله بيحسبلك كل فسفوسه بتصرفها انما ماتحولش عليه
حسابك علشان أولا انا ماضمنهوش كليا وثانيا الكريدت سكور محتاجه علي بنك نضيف وثالثا الضامن هو الله بس HSBC معروف)
4-عاوز BRP
في عنوان في الورقه اللي انت اخدتها مع الباسبور سيرش عالنت وهات رقم التليفون واتصل بيهم واسالهم BRP بتاعتي جت ولا لسه
قالولك لسه ثابت مكانك ماتروحلهومش غير لما يقولوك جت
5- ادور علي اقرب عيادهGPواسجل فيها اونلاين واحجز علشان اروح ادبهم بياناتي
6-ادور علي اقرب عياده اسنان واسجل فيها اونلاين وماحجزش علشان بفلوس وانا سناني حلوه
7-BRP جت هاروح اجيبها الصبح الساعه 8 واطلع علي بنك باركليز ادفع 34 جنيه علشان تسجيل البوليس في البلد اللي انا فيها
واخد الوصل واتصل بالCOUNTY COUNCIL اسألهم انا عاوز اسجل في البوليس اروح فين هايقولوك علي اسم البلد اللي تروحها
اوجيب الكونتي كونسل دي منين..افتح جوجل واكتب مدينتك تبع ايه او تسجيل البوليس بتاعك فين جوجل هايقوك وهايطلعلك الكونتي
كونسل كلمهم وهما هايدلوك
8-روح بقي البيت اتغدي وافتح النت تاني وسجل فيprovisional license لا دي مش علشان هاتسوق بيها ..دي علشان اثبات سكن
ليك لو انطلب منك في أي هيئه حكوميه بعد كدا وعلشان تقدم علي امتحانات الرخصه ب34 جنيه
واه اعملها سواء هتسوق ولا مش هاتسوق او حتي مابتعرفش تسوق.
9-عاوز عربيه AUTOTRADE وماليش دعوه بالموضوع دا

10-عاوز أأجر بيت
11-مياه وكهربا
https://maxoizs.github.io/DaleelUK
